Vyhlédneme si rybník, kde by se mohl nějaký krokodýl zdržovat.
Začneme grilovat maso na grilu, tím přilákáme krokodýla. Abychom nevypadali jako blbci co u rybníka grilujou maso, nahodíme rybářský prut a uchopíme traverzu a jablko.
Začneme si číst aritmetické tabulky! No, a protože jsou tabulky velmi nudné čtení, usneme.
Mezitím už krokodýl ucítil zápach masa a vylézá na břeh. Uvidí samozřejmě vás, a tak se vás pokusí sežrat.
Záhy však spatří aritmetické tabulky a začte se do nich. No, a protože jsou tabulky velmi nudné čtení, krokodýl usne.
Kdo dřív usne, ten se dřív vzbudí, a tak se probudíte a vedle sebe uvidíte spícího krokodýla. Popadněte pletací jehlici a zabodnete mu jí do oka.
Krokodýla to vzbudí a začne vás honit. Jak už vás dohání, odhoďte traverzu, aby jste běželi rychleji.
Jakmile vás začne znova dohánět, hoďte jablko na zem. A protože jablko nepadá daleko od stromu, vylezte na nejbližší strom.
Krokodýli taky umí lézt na stromy, a tak když už je skoro nahoře, do oka mu bodněne druhou pletací jehlici.
A protože krokodýl s dvěma pletacími jehlicemi vypadá jako jelen, dále postupujte podle příručky na lov jelenů.